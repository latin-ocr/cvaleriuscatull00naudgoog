408 MURETI GALLIAMBUS IN BACCHUM.

MURETI
GALLIAMBUS IN BACCHUM.

nx nort. nunant. vanum oraru ι». num-ru 1 554.

ΙΜΙΤΑΤΙΟ CARM . LXIII.

HEDERA comam revinctu5‚ Bromium patrem cano,
Bromium ‚ Euhyum‚ Lyaeum, puerum, femorigenam,
Ope cujus alma vitis nova munera peperit,
Nova munera ‚ apta curas animis procul agere.
Pater ο, pater bicornis, trieterice‚ cryphie‚
Eleleu‚ giganticida , tibi cymbala quatimuS‚

Tibi spargimus capillum ‚ tibi carmina canimuS,
Tibi verticem rotamu5‚ tibi per juga gradimur.
Nemora ipsa mota nostris tibi cantibus ululant.
Evoe‚ dator quietis ‚ placidi dator animi,
Ubicunque tu morariS, bona ibi Venus habitat,
Habitant tenelli Amores, jocus, et lepor habitat;
Fidiumquc‚ cornuumque strepitu omnia resonant,
Alacres vigent choreae. Mala tristitia procul
Inamabilesque curae rapido pede fugiunt.

Date pocula huc ministri, plenos date calices.,
Avida ut liquore dio mihi pectora repleam.

Scelus esset ore sicco sacra mystica facere.

Vah, vah, pater lycinum, quibus ignibus agitor?
Mihi mille jam ante ocellos nova lumina radiant.
Viden'‚ ut nemus citato procul impete rapitur?
Humus ut tremens frequenti salit acta tripudio?
Novus unde clangor aures modo cornuum ferit?
Procul, o procul profani: Deus ecce ‚ Deus adest
Maculosa terga lyncum, et tygrium celeripedum
Teucro domans flagello, posito premens jugo.

