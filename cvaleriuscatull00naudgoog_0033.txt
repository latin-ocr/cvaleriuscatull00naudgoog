Fam. 'coln DoEmNGu. 3

adverterem. Quod igitur ad primum attinet, non unam
alteramve editionem ‚ ad quam textum excudi curarem ,
sequutus sum (animum enim , ex quo textum ad editionem
Bipontinam conformaturus eram, et fere ab initio confor-
mavi, ineptis passim et parum probabilibus in illa depre-
hensis lectionibus , mutavi deinde) sed ex antiquis et po-
tioribus editionibus in Variet. Lect. indicatiS, eas delegi et
in textum recepi lectiones, quae vel proxime ad antiquae
lectionis formam accedere ‚ vel rei sensuique accommoda-
tissimae esse viderentur. Ubi in locos incidi, e quibus ,
excussis et in‘partes vocatis lectionibus omnibus , nullo
modo elici et extorqueri posset sensus commoduS, ibi vel
in notis, vel in Var. Lect. , quod ad locum sanandum
suppeditabat ingenium ‚ modeste proposui, longissime ab
hac temeritate remotus , ut conjecturam, vel maxime
probabilitate se commendantem, in textum importarem.
Neque ego tamen ‚ quamquam in larga conjecturarum
segete spectari vulgo solet ingenii ubertas et fertilitas, a
recepto mihi veteres interpretandi inore recessi, aut in
posterum recedam , ad quem , si ulla ratione expediri et
interpretatione juvari potest locus difficilior et paullo im-
peditior , haud temere illum nova forma induere audeo ,
quidquid alii de ingenii mci tarditate judicent. Speraveram
quidem , quum ad enarrationem Catulli accingerer, me
forte, concesso mihi usu Codicis Catulliani, qui in Biblio-
theca Guelferbytana servatur , ad textum emendatiorem

reddendum aliquid conferre posse3 sed quum (31. lVems-

12

